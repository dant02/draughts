Rámcové požadavky na projekt v zimním semestru:

+ korektní implementace pravidel hry (nemožnost provést tah odporující pravidlům, správné ukončení hry, a podobně);
+ funkční verze algoritmu realizujícího herní strategii;
+ možnost hry dvou lidí, člověka proti „počítači“, a „počítače“ proti „počítači“;
+ na grafické uživatelské rozhraní nejsou kladeny požadavky (program může běžet v textové konzoli);
+ práce se soubory (v zimním semestru nepovinná, avšak doporučená). 

Letní semestr

+ korektní implementace pravidel hry (nemožnost provést tah odporující pravidlům, správné ukončení hry a podobně);
+ algoritmy pro herní strategii, nastavitelná obtížnost hry v adekvátním rozsahu (zvlášť pro každého počítačového hráče);
+ možnost hry dvou lidí, člověka proti „počítači“, a „počítače“ proti „počítači“;
+ možnost nastavit a kdykoliv změnit obtížnost i v průběhu hry;
+ možnost kdykoliv zaměnit počítačového a lidského hráče (bez ohledu na to, je-li hráčem člověk nebo počítač, změna i v průběhu hry);
+ ukládání a načítání (ukončených, rozehraných) partií;
+ nápověda „nejlepšího tahu“;
+ undo/redo tahů do libovolné úrovně;
+ prohlížení historie tahů (přehledné zobrazení provedených tahů);
+ robustnost (program musí reagovat správně na nesprávné uživatelské vstupy, zejména ovládání, vadný formát nebo obsah souboru apod.,
  aplikace nesmí havarovat);
+ vestavěná nápověda;
? grafické uživatelské rozhraní (GUI) zpracované podle standardů;
+ program ve spustitelné formě, je-li to pro zprovoznění aplikace nutné pak také instalátor (v odůvodněných případech je přípustná spustitelnost
  z vývojového prostředí);
+ kompletní zdrojové kódy programu včetně dalších částí nutných pro sestavení aplikace;
? programátorská dokumentace k projektu vytvořená pomocí závazného stylu (PDF verze a zdrojová verze). Obsahuje zejména popis struktury kódu,
  algoritmy hry včetně herní strategie, postup pro sestavení aplikace. Dokumentace nemusí obsahovat uživatelskou příručku.